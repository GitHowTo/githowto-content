---
title: "Частина II: Декілька репозиторіїв"
---

Досі ми працювали лише з одним репозиторієм Git. Однак Git це **розподілена** система контролю версій, а це означає, що вона чудово підходить для роботи із декількома репозиторіями. Ці додаткові репозиторії можна зберігати локально, підключати через локальну мережу або через Інтернет. Вони також можуть бути розміщені на GitHub, GitLab, BitBucket або будь-якому іншому Git-хостингу.

В наступному розділі ми вдамо, що вирішили взяти частину роботи додому. В минулі часи ви б просто зберегли цей репозиторій на флешку і принесли його додому. Сьогодні ми, швидше за все, викладемо репозиторій на GitHub. Насправді не має значення, як ви ділитеся своєю роботою: Git працюватиме однаково. Більшість інформації з цього розділу також можна застосувати до роботи з декількома репозиторіями, незалежно від того, чи зберігаються вони локально, чи до них надається спільний доступ через мережу.

Отже, для простоти ми будемо вважати, що використовуємо два незалежних репозиторія, розташовуючи їх локально в окремих директоріях: `work` і `home`.

<img src="/images/diagrams/git_clone/git-clone.png" srcset="/images/diagrams/git_clone/git-clone-2x.png 2x" alt="Клон Git" />

<p className="highlight">Далі ми будемо одночасно вносити зміни в обидві копії наших репозиторіїв. Я виділятиму кроки, на яких ми перейшли до іншого репозиторія, блоками, подібними до цього.</p>